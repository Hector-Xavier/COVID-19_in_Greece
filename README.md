# COVID-19_in_Greece

## Δεδομένα.
Όλα τα δεδομένα προέρχονται από το iMedD Lab και το Gooble mobility, με ημερομηνία τελευταίας επίσκεψης τις 20/03/2021.
- https://github.com/iMEdD-Lab/open-data/tree/master/COVID-19
- https://www.google.com/covid19/mobility/

## Διαβάζοντας τις γραφικές παραστάσεις.
- Οι γραφικές παραστάσεις κινητικότητας (/Movement data/Movement progression) υπάρχουν σε δύο εκδόσεις: αναπαράσταση των μεταβολών με σημεία, η οποία είναι και η πιο ακριβής καθώς φαίνονται οι απότομες μεταβολές, αλλά και με αναπαράσταση μέσω πολυωνυμικών συναρτήσεων η οποία βοηθά τον αναγνώστη να δει με ανακριβή, αλλά ομαλό και ποιοτικό τρόπο τις μεταβολές στη διάρκεια του χρόνου.
- Οι γραφικές παραστάσεις correlation (/Movement data/Movement correlations) δείχνουν το πόσο στενά συνδεδεμένοι στη διάρκεια του χρόνου είναι δύο χώροι μετακίνησης. Όσο πιο έντονα συνδεδεμένοι, τόσο πιο κοντά στο λευκό είναι το τετράγωνο που ορίζουν, ενώ αν είναι αντίστροφα συνδεδεμένοι (όπως π.χ. η παραμονή σε οικία με την παραμονή σε χώρο δουλειάς), το χρώμα τείνει στο κόκκινο. Επί παραδείγματι, στην Αττική οι χώροι εργασίας είναι έντονα συνηρτημένοι με τα Μέσα Μαζικής Μεταφοράς, επειδή πολύς κόσμος τα χρησιμοποιεί για να πάει στη δουλειά του. Αντιθέτως, η παραμονή στο σπίτι είναι έντονα αντίστροφα συνδεδεμένη με την παραμονή σε χώρο δουλειάς, και εμφανίζεται με κόκκινο. Τέλος, η παραμονή σε πάρκα φαίνεται να μη σχετίζεται με την αγορά ειδών πρώτης ανάγκης, οπότε εμφανίζονται με πορτοκαλί.
- Οι γραφικές παραστάσεις της πορείας της πανδημίας (/iMEdD-Lab data) έχουν με κόκκινο σημειωμένες τις περιόδους αύξησης των κρουσμάτων (ή διασωληνώσεων ή θανάτων) (και την ημερομηνία εκκίνησης της αύξησης) και αντιστοίχως με μπλε τις περιόδους μείωσης των κρουσμάτων (ή διασωληνώσεων ή θανάτων) και τις ημερομηνίες εκκίνησης. Με γκρι ζώνες εμφανίζονται τα περιθώρια σφάλματος που θα υπήρχαν αν είχαμε 50% πιθανότητα να πέσουμε έξω στην εκτίμησή μας. Μόνο σε νομούς με πολύ μικροό αριθμό κρουσμάτων αυτά τα όρια είναι εμφανή.

## Το πρόβλημα των τεστ το Σαββατοκύριακο.
Δεδομένου του ότι Σάββατο και Κυριακή ελέγχεται αρκετά μικρότερος αριθμός δειγμάτων σε σχέση με τις υπόλοιπες ημέρες, κρίθηκε ορθό να διενεργηθεί και παράλληλη ανάλυση με κάποια διόρθωση αυτού του παράγοντα. Διενεργήθηκε έτσι διόρθωση με δύο τρόπους, για λόγους πληρότητας:
- Πρώτον, διενεργήθηκε αγνόηση των αποτελεσμάτων Κυριακής και Δευτέρας.
- Δεύτρον, διενεργήθηκε correlation analysis μεταξύ του αριθμού των κρουσμάτων Σαββάτου, Κυριακής, Δευτέρας και Τρίτης στο σύνολο της επικράτειας, με τα αποτελέσματα να χρησιμοποιούνται ώστε τα αποτελέσματα Κυριακής και Δευτέρας να πολλαπλασιαστούν με κατάλληλους συντελεστές ώστε να έχουν ίσες διάμεσες τιμές με των πιο ισχυρά συνηρτημένων κοντινών ημερών.

Τα αποτελέσματα που αναφέρονται στο άρθρο αφορούν αποκλειστικά τα αποτελέσματα της ανάλυσης χωρίς αυτές τις δύο πιθανές διορθώσεις. Παρ' όλα αυτά, ο αναγνώστης μπορεί να τις δει για να διαπιστώσει τις αλλαγές που εμφανίζονται στο μοντέλο όταν αυτές οι διορθώσεις διενεργηθούν. 

## Υποθέσεις κατά τη segmentation analysis.
Κατά τη διενέργειά της, η μόνη εξωτερική υπόθεση που έγινε ήταν πως η πορεία της πανδημίας δεν άλλαξε πάνω από δέκα φορές. Δε διενεργήθηκε καμμία αυθαίρετη τοποθέτηση των αρχικών θέσεων των "σημείων αλλαγής" με βάση το σχήμα της καμπύλης, αλλά η αυτόματη ισοκατανομή τους βάσει της λειτουργίας του πακέτου "segmented" που χρησιμοποιήθηκε κατά την ανάλυση.

## Ανάλυση ανά νομό και γεωγραφικό διαμέρισμα.
Η ανάλυση ανά νομό και γεωγραφικό διαμέρισμα διενεργήθηκε με αυτοματοποιημένο τρόπο για λόγους πληρότητας, χωρίς να γίνει προσπάθεια εξειδίκευσης του πεδιου ημερομηνιών και παραμέτρων ανάλυσης στις ιδιαιτερότητες του κάθε νομού. Ο λόγος ήταν η θέληση να αποφύγουμε να εισάγουμε υποσυνείδητα προκαταλήψεις για τα αποτελέσματα που θα παράγονταν στην προσπάθεια να πετύχουμε ίσως καλύτερη συμφωνία μοντέλου και δεδομένων.
